---
title: Kurssin I-osan palaute
hidden: true
---

# Kurssin I-osan palaute

Kurssipalautteen antoi 153 opiskelijaa.

Kuten aiempinakin vuosina, kurssin palaute on jakautunutta ja monissa kurssin toteutukseen liittyvissä asioissa nykyinen käytäntö saa sekä positiivista että negatiivista palautetta. Tämä onkin haaste kurssin kehittämisessä, koska ei ole mahdollista tehdä kaikkia miellyttäviä muutoksia.

Keskeinen kritiikin kohde kurssilla on, että kurssin materiaalin ei koeta auttavan riittävästi tehtävien ratkaisemisessa. Tulevaisuuden suunnitelmana on lisätä kurssin materiaaliin lisää esimerkkejä algoritmien suunnittelusta niin, että materiaali tukisi paremmin kurssin suorittamista. Palautteen perusteella on erityisesti tarvetta rekursioon liittyville esimerkeille.

Palautteessa tulee myös esille, että kurssin viikoittaiset deadlinet koetaan raskaiksi. Mahdollinen muutos tähän on, että kurssin kaikilla tehtävillä olisi yhteinen deadline. On kuitenkin vaikeaa arvioida etukäteen, miten hyvin tämä toimisi, koska tämä saattaisi kannustaa lykkäämään kurssin tehtävien ratkaisemista.

Palautteen perusteella kurssin II-osassa kaikki tehtävien materiaali julkaistaan samana päivänä kuin tehtävät ja tehtävien ohjeistusta pyritään selkeyttämään.

## Numeerinen palaute

Arvioi seuraavia väitteitä (1 = täysin eri mieltä, 5 = täysin samaa mieltä):

* Osaamistavoitteet olivat selvät: 4.31
* Toteutustapa tuki oppimistani: 4.13
* Materiaalit tukivat oppimistani: 4.02
* Arviointi mittasi oppimistani: 4.03

Kurssin raskaus (1 = turhan kevyt, 5 = turhan raskas):

* Työmäärältään opintojakso oli: 3.63

Kurssin kokonaisarvosana:

* Minkä arvosanan annat kurssille kokonaisuutena? 4.16

## Sanallinen palaute

### Miten kehittäisit kurssia?

* Esimerkkejä voisi olla lisää
* Saisi olla lisää videoita, esimerkiksi kevään toteutuksen luentoihin voisi olla linkit
* Mielestäni vaatimus viiteen tehtävään viikossa on melko raju vaatimus kurssin suorittamiselle, eikä se kannusta tekemään lisätöitä edellisillä viikoilla.
* Vaikka tieteellisessä tutkimuksessa avoin ongelmanratkaisu onkin hyödyllistä, kurssitehtävien ei ehkä ole hyvä perustua liian kevyesti määriteltyyn ongelmaan, jossa opiskelija brute-forcettaa oikean ratkaisun ilman mitään ohjaavaa tukea; joissakin tehtävissä on ollut hieman hankaluuksia, kun ei voi liikaa antaa vihjeitä, mutta ratkaisun suunta ei ole ilmeinen. Matematiikan kursseilla ei vaadita oikeaa vastausta ja arvosteluperiaate ei odota pelkästään oikeaa vastausta, vaan riittää kun yrityksestä on jäänyt haaviin dokumentoitu pohdinta. Oikeasta vastauksesta saa 2 pistettä, yrityksestä 1:den pisteen.
Vaikka laskennalliset tieteet ovatkin eksaktia tiedettä, jossa oikea ratkaisu voidaan perustella formaalisti, ohjelmistotuotantotiede (software engineering science) puolestaan voidaan nähdä esimerkiksi siten, että hyvää ohjelmointi työtä on sellainen, joka vähentää ongelman ratkaisun löytymisen kognitiivista kuormaa (cognitive load, esim. Michael Sellers 2018); toki en tiedä olisiko tämmöinen kognitiivista kuormaa huomioiva ongelmien käsittely menetelmä ehkä jonkin muun kurssin sisältöä, joka olisi esitietovaatimuksena, kuitenkin kyse enemmän kognitiivisemotionaalisista taidoista, jotka edistävät ongelman oikein kehystämistä, kuin suoraan laskennallisista tieteistä.
Ohjelmistoalalla epäonnistumisten dokumentoimattomuus on iso taloudellinen ongelma, joka aiheuttaa koodareille turhaa häpeää ja työnantajalle menetettyjä työpanoksia, kun epäonnistumisia ei dokumentoida ja joku muu epäonnistuu yrittäessään uudelleen ratkaista saman ongelman. Tieteellisessä tutkimuksessakin harhapolkujen dokumentointi on hyvin hyödyllistä, koska myös negatiivinen tulos on tulos.
* En keksi mitään
* Olisin halunnut enemmän luentoja, mutta tallennetut luennot olivat hyviä myös.
* Mahdollisuus tehdä lisätehtäviä viikodeadlinen jälkeen.
* en tiedä
* Kurssi oli pääosin erinomainen ja mielenkiintoinen.   Kehityskohteita: - Olisin kaivannut jonkinlaisen "sanity checkin" tehtäviin, joissa pisteet sai automaattisesti
* kaipaisin enemmän keskustelua kurssin aiheista ja ratkaisumalleista. Esimerkiksi varsinaisten tehtävien ulkopuolelisilla esimerkeillä, jotka kuitenkin hyödyttäisivät varsinaisten tehtävien ratkaisemiseen vaadittavien taitojen oppimista ja ymmärtämistä. Jäi vähän mustavalkoinen olo: tässä materiaali (lyhyt/suppea) ja tässä tehtävät (joo, kyllä sitä ongelmanratkaisutaitoa tarvitaan, mutta sitä olisi joskus myös hyvä herätellä)
* joillain viikoilla materiaali ei tarpeeksi tukenut oppimista vaan tiedonhakua tuli tehtyä muista lähteistä merkittävän paljon.
* Itse kaipaisin useita malliesimerkkejä erilaisista algoritmeista/koodeista.
* Mieleeni ei tule mitään kehitysehdotuksia, sillä kurssi oli mielestäni erinomaisesti toteutettu.
* Hei, kiitos erittäin laadukkaasta kurssista!   Asioita joista pidin erityisesti:  - Kurssille oli valittu hyödyllisiä, mielenkiintoisia sekä sopivan vaikeita tehtäviä. On varmasti vaikeaa keksiä tehtäviä joita ei ole triviaalia Googlettaa, ja ne on sopivan vaikeita & kiinnostavia.  - Kurssimateriaali oli selkeälukuista. Pystyin lukemaan yksittäisen kappaleen hetkessä, mutta silti tuntui saavansa paljon uutta tietoa käytettyyn aikaan nähden  - Tietorakenteiden ja algoritmien toimintaa käsittelevää teoria oli sopivan teknistä ja sitä lähdettiin rakentamaan peruspalasista lähtien  Ajatuksia & mahdollisia parannusehdotuksia:  - Abstraktien asioiden opiskelu on usein kiinnostavampaa kun sisäistää miksi ne ovat hyödyllisiä.   Mitä tarkoitan?   Tietorakenteet kuten pino tai keko, tuntuvat melkein olevan vain eräänlaisia abstraktioita listasta joille on "tavallisessa ohjelmoinnissa" käyttöä vain hyvin spesifeissä tilanteissa. Tosin silloin kuin kyseisille tietorakenteille on tarvetta, ne saattavat sitten olla erittäin kriittinen osa ohjelmaa. Jos opiskelijoille näytettäisiin esimerkkejä "oikeasta elämästä", jossa epätavallisemmat tietorakenteet mahdollistivat jonkun ominaisuuden, jonka toteuttaminen ei olisi ollut muuten mahdollista, sillä voisi olla positiivinen vaikutus motivaatioon.   Ymmärrän toki, että tietorakenteiden hyödyn huomaa, jos yrittää tehdä esimerkiksi pinoa käsittelevän kappaleen vaikeampia tehtäviä käyttämättä pinoa. Uskon tosin, että monen mielenkiinto epätavallisempiin tietorakenteisiin voisi nousta, jos heille näytettäisiin konkreettisia esimerkkejä tilanteissa jossa esim. keko tai pino oli oleellinen osa ohjelmaa.
* palauttaessa tehtäviä jotkin automaattiset testit eivät näytä mitä syötettä ne käyttävät, koska browserin kenttä ei ole tarpeeksi iso tms. helpottaisi vähän nähdä koko syöte, niin voi itse vähän kätevämmin miettiä mikä on mahdollinen virhe koodissa.
* Itselläni on vuosien verran kokemusta kurssilla käyttämästäni kielestä, jonka ansiosta selviydyin tehtävistä varsin helposti. Voin siis vain kuvitella, miten kurssista selviää opiskelija, jonka ohjelmointikokemus on kaikkiaan OhPe ja OhJa. Kurssilla on hyvin vähän varsinaista opetusta enkä itse kokenut materiaalista olevan juurikaan hyöytyä muuten kuin käsitteiden selventämisessä; itse algoritmiseen päättelyyn ne tarjoavat valitettavan vähän eväitä. Toteutustavasta seuraa siis, että jos tehtävää ei ymmärtänyt ennen aikarajan umpeutumista, siitä ei voinut oppia mitään, koska pelkkä mallivastauksen näkeminen ei auta soveltamaan sitä. Tältä osin kurssissa olisi pedagogisesti hiottavaa.
* Lyhyet videot tulisi korvata säädyllisellä tekstillä ja toimivalla minimiesimerkillä. Esimerkiksi etäisyydet numeroiden välillä -video (viikko 7) ei kerro yhtään mitään, jos ei jo ennestään tunne tarkoitettua algoritmia.
* En osaa sanoa
* Esimerkkivideoita ei ole koskaan liikaa.
* Toivoisin enemmän esimerkkejä
* (Ainakin) Vativimpiin tehtäviin pitäisi olla kirjoitettu apu, joka auttaisi tehtävän ratkomiseen. Tästä olisi varsinaisesti hyötyä kun ohjelmointipaja ei ole avoinna, esim. viikonloppisin. Avun ei tietenkään olisi ilmaista - esim. jokainen voisi valita katsoa korkeintaan yksi kirjoitettu apu per viikko, ja korkeintaan 4 kurssin aikana. Näin apuja ei kannattaisi käyttää turhaan. Jokin vastaava järjestelmä auttaisi kuitenkin jos tehtävänanto vaikuttaa epäselvältä, tai mahdottomalta, mutta tukisi kuitenkin oppimista niin että yrittäisi ensin itse ja jos ei onnistu millään yrittäisi vieläkin valmiin vastauksen odottamisen sijaan.
Joitakin tehtävänanoa tulisi vielä selventää. Vaikka voi tuntua turhauttavalta kirjoittaa ne niin että väännetään rautalangasta, kun koko kurssi suoritetaa etänä selvät ohjeet ovat kriittisiä kurssisuoritusten osalta.
Että kurssi voidaan suorittaa täysin etänä on kuitenkin mahtavaa! Kiitos! Se helpottaa oikeasti elämää. Toivottavasti mahdollisuus suorittaa kursseja etänä sälyykin tulevaisuudessa, anaikin sellaisissa jossa on vain yksilönsuorituksia.
* Ohjelmoinnin perus- ja jatkokursseilla rekursioita käsitellään aika vähän. Voisiko rekursiota käydä hieman läpi tällä kurssilla? Verkkokurssia käyville voisi vielä enemmän painottaa, että yksin ei tarvitse jäädä puurtamaan, vaan että tukikanavia tosiaankin löytyy. 
* Tuota 5 tehtävää/viikko voisi helpottaa esim. niin, että joka viikolta pitää tehdä tehtäviä, mutta ei tarvitsisi tehdä viittä tehtävää. 5 tehtävää on paljon,jos elämässä tapahtuu jotakin, ettei pysty panostamaan opiskeluun niin paljon kuin muina viikkoina.  Discord oli hyvä alusta ja siellä sai nopeasti vastauksia kysymyksiin.  Osallistuin kerran etäalgoritmipajaan kurssin alussa ja silloin sain noin pari minuuttia pikaista ohjausta koko kahden tunnin aikana. Paja voisi olla niin, että kaikki olisivat samassa kokouksessa. Tälloin kuulisi muiden ajatuksia tehtävistä ja saisi itsekin paljon enemmän irti.  Materiaali ja opetusvideot olivat hyviä ja tukivat oppimistani, poislukien viikko 6. Tuntui älyttömältä, että kirjassa oli mainittu ohjelmoinnista ainoastaan TreeSet ja TreeMap, mutta näitä ei pitänyt käyttää ohjelmointitehtävissä. Jouduin tukeutumaan paljon googleen ja youtubeen ja ymmärrys asiasta jäi muita viikkoja paljon heikommalle tasolle.
* On ikävää, että yhteen tehtävään voi käyttää jopa 10 tuntia aikaa, mutta jos tehtävää ei saa oikein, tehtävästä ei saa pisteitä ja 10 tunnin työ menee "hukkaan". Ymmärrän, miksi näin on, mutta se voisi mahdollisesti olla yksi asia, jolla kurssia voisi kehittää. Keskeneräisestä tai osittain ratkaistusta tehtävästä voisi saada edes pienen osan tehtäväpisteitä. Lisäksi tehtäväleikkuria voisi hieman muuttaa niin, että jokaiselta viikolta ei olisi pakko tehdä tehtäviä. Huomasin, että joillain viikoilla minulla oli aikaa tehdä paljonkin tehtäviä, mutta yhdellä viikolla aikani oli erittäin vähäistä ja läpi pääseminen oli vaarassa ainoastaan yhden viikon takia. Tehtävien minimimäärä voisi pysyä samana, mutta viikottaista minimivaatimusta voisi muuttaa siten, että esimerkiksi vain kuudelta viikolta olisi pakko tehdä 5 tehtävää.
* kontaktiopetuksesta voisi olla hyöytyä itselleni
* Kurssin tehtäviin voisi laittaa jonkinlaisen vihjeen vihjepalkkiin, jonka saa näkyviin tarvittaessa klikkaamalla.
* Olisi kätevää, jos kaikki kurssiin liittyvät asiat olisi yhdellä sivustolla. Nyt on vähän kömpelöä, että tehtävät on cses:ssä, mutta lisämateriaalit yms. pitää etsiä tira.mooc.fi:stä.
* Kurssi on kokonaisuudessaan erittäin hyvä ja se opettaa erityisesti ongelmanratkaisutaitoa. Paljon kehitettävää ei tule mieleen. Ehkä osa tehtävänannoista voisi olla selkeämpiä. Esimerkiksi viikon 6 tehtävän Lyhin puuttuva tehtävänanto on muotoiltu jotenkin tosi epäselvästi. Olisi ollut myös hyvä, jos viikon 1 tehtävät oltaisiin julkaistu viikkoa aikaisemmin, sillä nyt kahden ensimmäisen viikon tehtävien kanssa tuli hieman kiire. Olisin toivonut myös, että samalla kun julkaistaan uudet tehtävät, niin aiheeseen liittyvät videot julkaistaisiin samalla, eikä parin päivän viiveellä.
* Lisää videomateriaaleja, ne olivat erinomaisia.
* Ehkä enemmän tehtäviä mutta helpompia
* Ratkomatta jääneistä tehtävistä ei saa lainkaan pisteitä, vaikka niihin käyttäisi kuinka monta tuntia. Kenties osan pisteistä voisi saada algoritmitoteutuksella, joka läpäisee osan testeistä. Arvosteluasteikko on tiukka ja jäin itse pisteen päähän parhaasta arvosanasta, mikä jäi hieman harmittamaan.
* Rekuriso käytiin mielestäni hyvin nopeasti läpi. Tuntui että hypättiin nopeasti helpoista rekursiotehtävistä hyvin vaikeisiin semmosiin. Ehkä voisi jakaa viikon kahteen jossa ekassa osassa olisi enemmän helppoja tehtäviä ja toisessa vaikeampia. Muuten kurssi sopi itselle erittäin hyvin.
* Hieman lisää opetusvideoita, joissa käydään perusasioita läpi.
* Videomateriaali oli erinomaista, sitä saisi olla lisää.
* Joistain aiheista on materiaalia aivan liian vähän. Lisää materiaalia ja myös jotain esimerkkejä siitä, mihin mitkäkin algoritmit soveltuvat. Kurssilta putoaa liian helposti esim. jos saa kunnon flunssan, jonka takia yksi viikko jää vajaaksi. Yksi ratkaisu on kurssin päätteeksi bonusviikko, jolla voi tehtäviä tekemällä korjata yhden viikon vajaaksi jääneet pisteet.
* Tehtävissä voisi paremmin kerrottu millä tekniikalla/tietorakenneyhdistelmällä tehtävä olisi hyvä ratkaista tai mitä olisi hyvä huomata. Aika monessa tehtävässä piti jotenki erityisesti hoksata joku erityisominaisuus datasta, mikä taas ei ehkä toteutuksen oppimisen kannalta ollut edullisinta, koska jos tehtävää lähti ratkaisemaan väärältä näkökulmalta, saattoi ratkaisu olla liian hidas ihan pienestä virheen takia. Lisäksi uusia ajattelutapoja oppii usein myös siitä että näkee jonkun toisen käyttävän niitä, joten se kikan itse hoksaaminen ei ole välttämätöntä jotta asian oppii. Ja toki se asia pitää ymmärtää että sen koodin voi lopulta toteuttaa ja tehtävän ratkaista.
* TMC henkinen pisteytys jossa ajetaan useita testejä, ja saa läpimenneistä osapisteitä olisi kiva. Tällöin esim. ensimmäinen testi voisi testata onko tehtävän ratkaissut O(n^2) ajassa tai ollenkaan, eli saisi pisteitä siitä että on ainakin yrittänyt tehtävää. Itsellä jäi muutama tehtävä vaiheeseen niin, että sain sen toimimaan, mutta en tarpeeksi nopeasti tai suoritus vei liikaa muistia. Osapisteet kannustaisivat kokeilemaan kaikkia tehtäviä, eikä niihin käytetty aika menisi pistemielessä "täysin hukkaan" jos ei onnistu saamaan jokaista testiä läpi.
Lisäksi olisi kiva että aikataulusta olisi mahdollista jäädä jälkeen, ja ottaa myöhemmin kiinni tippumatta kurssilta. Tämä olisi joustavampi mahd. henk.koht esteiden kohdalta. Malliratkaisun voisi toteuttaa niin, että se tulee viikkodediksen jälkeen mahdolliseksi katsoa, mutta sen katsominen lukitsee tehtävän. Ts. edeltävien viikkojen tehtäviä voisi ratkoa vielä jos ei ole katsonut niiden malliratkaisuja.
* Itselläni ei ollut ongelmia materiaalinpuutteen kanssa, koska monet asiat olivat tuttuja ennestään, mutta discordin viesteissä, mielestäni ihan aiheellisesti, valiteltiin materiaalin vähyyttä joillain viikoilla. Tässä riittäisi ehkä vain pari videota enemmän joillekin viikoille.
* Kaikki toimi mielestäni hyvin. Tehtäviä oli riittävästi ja vaikeustaso ok
* Kurssimateriaalissa voisi olla enemmän esimerkkejä. Jotkut tehtävänannot voisivat olla selkeämpiä ja testisyötteitä voisi olla osassa tehtäväpohjista enemmän.
* Olin yleensäkin hyvin tyytyväinen kurssin toteutukseen. Koin varsin arvokkaaksi Discord-kanavan, jossa ohjaajat olivat aktiivisesti mukana keskustelussa ja tukemassa pohdintaa -- ylläpitäisin tätä myös seuraavilla kerroilla. Tirakirja ja muut materiaalit olivat myös laadukkaasti toteutettuja, ja tukivat oppimista. En välttämättä lähtisi muokkaamaan mitään, ellei sille ole selkeää tarvetta.
* Enemmän esimerkkiä ja systemaattisuutta 
* Pidin kurssilla siitä, että tehtävissä vaadittiin paljon omaa ongelmanratkaisua, eikä tehtäviin siksi ollut kovin paljoa neuvoja. Toisaalta ehkäpä
joka viikolla voisi olla jokin yksi "vaikeampi" tehtävä, jossa olisi hyvin selkeät ohjeet toteutusta varten. Näin saattaisi päästä paremmin jyvälle viikon aiheesta ja sen soveltamisesta. 
* Joihinkin tehtäviin olisin kaivannut vähän kattavampia testejä valmiiksi.
* Apumateriaalit (videot yms.) pitäisi julkaista tehtävien kanssa samaan aikaan.
* Oppimateriaali saisi tukea paremmin itse tehtävien ratkaisemisessa, tai tehtäviä voisi muokata vähemmän materiaalissa käsiteltyjen asioiden ulkopuolisia taitoja ja tietoja edellyttäviksi. Discordissa esitetty ajatus oppimispäiväkirjan käytöstä arvioinnissa tuntuu järkevältä, mutta saattaa myös lisätä kurssin jo ennestään suurta työmäärää.
* Enemmän keskitason tehtäviä. Tehtävien vaativuus nousi mielestäni useina viikkoina 5. tehtävän jälkeen aika jyrkästi.  Pari ensimmäistä viikkoa olivat vaikeita ja alkoi mennä usko siihen, että saa kurssin suoritettua. Siihen kohtaan olisi ollut kiva saada tsemppausta ja tietoa, että tulevina viikkoina ei tule merkittävästi vaikeampia tehtäviä, vaan ennemminkin helpottaa, kun on alkanut sisäistää tehokkuusajattelua.  Videomateriaalit olivat hyödyllisiä. Niitä oli usein ihan tarpeeksi, mutta useamman esimerkin läpikäynti olisi varmasti hyödyllistä oppimisen kannalta.
* Esimerkkitehtäviä voisi olla enemmän
* more material in english
* Mahdollisuus katsoa mallivastauksia niihinkin tehtäviin, joita ei saanut tehtyä. Edes joskus myöhemmin, määräaikojen jälkeen. (Ehkä tämä onkin mahdollista, en tiedä).
* Yhdistämällä materiaaliin linkkejä muualta netistä löytyvään sisältöön. 
* Paja ja tehtävät toimivat yhdessä hyvin. Osa tehtävänannoista on vähän epäselviä, tähän voisi auttaa jos jokaisella viikolla olisi jonkinlainen johdantosivu joka parilla lauseella kokoaisi kunkin viikon keskeisimmän sisällön ja oppimistavoitteet.
* Jotkut tehtävänannot saattoivat tuntua hieman epäselviltä, mutta voi olla omasta ymmärryksestä kiinni
* Itselle haastavissa tehtävissä opetusmateriaaleista ei ollut hirveästi apua jolloin joutuu helposti turvautumaan googlen käyttöön. Kurssimateriaalit olivat hyviä, joskin niiden määrä jätti toivomisen varaa jossain määrin.
* Äkkiseltään en kyllä keksi yhtään mitään. Vaikka osa siitä valittaakin, niin omasta mielestäni on erittäin hyvä miten kurssilla vaaditaan omien ongelmanratkaisutaitojen kehittämistä ja ajattelun haastamista sen sijaan, että seurattaisiin nollat taulussa kurssimonistetta. 
* Mielestäni arvosanarajat ovat hiukan liian tiukat. Yksi viikko "pieleen" ja paras arvosana pahimmillaan menee siinä. Koska osissa tehtävissä voi jäädä jumiin, on tämän vuoksi tehtäviä tavallaan liian vähän. Teoriatehtäviä voisi olla kenties enemmän. Aikarajat myös eivät sopineet itselle.
* Tehtävät olisi voineet olla auki viikon pidempään. Nyt jäi harmittavasti tehtäviä tekemättä hektisen työviikon takia. Esimerkkivastauksia voisivat sisältää hieman kommentointia. Esimerkkien lukeminen oli hyödyllistä, mutta muutamassa tapauksessa en tajunnut vastauksen takana ollutta algoritmia, vaikka hyvän aikaa sen tulkitsemiseen käytinkin. 
* Binäärihakupuu ja rekursio tuntui kaikkein vaikeimmalta ja siihen nähden materiaali oli aika niukkaa
* Sellaiselle jolta uupuu jollain viikolla vaadittu 5 tehtävää voisi olla tarjolla lisätehtäviä kurssin lopuksi joilla korvata puuttuvat tehtävät.
* Osasta tehtäviä voisi antaa pisteitä jos saa tehtyä toimivan ratkaisun vaikka se ei olisi tarpeeksi tehokas.
* Ehkä minimisuorituksella teoriapuolen voi jättää vähän turhan hyvin väliin.
* Vaikeampiin tehtäviin voisi olla tarjolla enemmän tukimateriaalia (video tai joku muu). Nyt voi olla että että yksittäiseen tehtävään menee monta päivää joka on mielestäni liikaa. Toki algoritmipajoissa varmasti vinkkejä saa, mutta työssäkäyvänä nämä tehtävät menee itsellä lähinnä viikonloppu / yö hommiksi.
* Enemmän tehtäviä
* viikottaisilla luennoilla
* Välillä tuntui, että kurssimateriaalin perusteella ei pystynyt ratkaisemaan tehtäviä. Olisin ehkä kaivannut enemmän "työkaluja" (esim. two pointer -tekniikka yms.). Toki kurssi käsitteli ensisijaisesti tietorakenteita ja tehtävissä sitten hyödynnettiin näitä.
* Kurssin oppimistavoitteena on kehittää ongelmanratkaisua, mutta materiaalia tämän tukemiseksi löytyi heikosti.
* Tehtävänantoja voisi koittaa saada hieman selkeämmiksi. Nämä tuottivat välillä ainakin itselleni hieman hankaluutta ymmärtää, että mitä tehtävässä oikein haettiin ja yhdessä tehdessä näitä ongelmia tuntui olevan myös muillakin. Pääasiassa kuitenkin hyviä ja hyvin ymmärsi, mutta jos jotain kehitettävää pitäisi keksiä, niin tämä asia!
* Lisää materiaaleja. Samoin vaihtoehtoisia ratkaisutapoja voisi esitellä eri tehtäviin.
* Mahdollisuus vielä lopussa kerätä lisäpisteitä lisätehtävillä kurssin eri aihepiireistä olisi kyllä hyvä. Pidin kurssista paljon, vaikka arvosana näyttääkin olevan melko heikko.
* Ei oikeastaan ole kehitettäävää mielestäni.
* Lisää esimerkkivideoita.
* Joissakin tehtävissä kävi niin, että ratkaisuni ei aluksi toiminut. Sain viestin, että jokin tietty input tuotti virheellisen tuloksen, mutta input oli niin pitkä, ettei se tullut kokonaan näkyviin ruudulle.
* Kaikinpuolin onnistunut toteutus. Tehtäviä per viikko voisi olla vielä muutama enemmänkin - ohjelmoimalla oppii. Myös kaikkien tehtävien julkaiseminen heti kurssin alussa vapauttaisi aikataulutusta muun opiskelun kanssa.
* Kurssi on tällaisenaan raskas ja haastava.
* lisää ns. esimerkkivideoita, 
muita tekstin välillä käytettäviä apuväyliä kuin discord - itsellä sosiaalinen pelko estänyt avun pyytämisen "julkisella" alustalla
* Enemmän erilaisia tehtäviä, jotta ymmärrys asioista paranisi.
* En tiedä
* Kaikenkaikkiaan erittäin hyvä kurssi. Ehkä kaipaisin jonkinlaisia tiivistelmiä eri asioiden määritelmistä ja eri tavoista ratkaista/ohjelmoida ongelmia.
* Joskus testaaminen oli varsin hankalaa ja koodista ongelman löytäminen jos serveri palautti todella ison luvun oli todella haastavaa. Esim viikko 6 mielestäni tarvitsisi enemmän testi binäärihakupuita opiskelijalle ilman että pitää serverille lähettää.
* Muutama tehtävä oli ehkä vähän vaikeaselkoinen. (5.6 esim). Esimerkkiajot voisivat olla vähän parempia.
* Helpompia tehtäviä
* Videot olivat hyviä, niitä olisi voinut olla enemmänkin. Oheislukemistona oleva teksti oli aika niukka, jouduin etsimään tehtäviä tehdessäni tietoa netistä. Voisiko oheismateriaaliin liittää linkkejä aiheeseen liittyviin videoihin ja muihin sopiviin nettisivuihin.
* Ajan käytöltä kurssin suoritus oli jäykkä. Olisin toivonut että aikasempiin tehtäviin olisi voinut palata vielä myöhemmin, kun aika loppui kesken.
* Tehtävien ratkaisut vievät ajallisesti todellla paljon aikaa jolloin kurssin vaatima aika olisi lähempänä 6-7op määrää kun 5op määrää. 
* For Dummies huijaussivu eri funktioiden aikavaativuudelle. Tyyliin set on listan kanssa O(n), jossa n on alkioiden määrä.
* Videot olivat hyviä, niitä olisi voinut olla enemmänkin. Oheislukemistona oleva teksti oli aika niukka, jouduin etsimään tehtäviä tehdessäni tietoa netistä. Voisiko oheismateriaaliin liittää linkkejä aiheeseen liittyviin videoihin ja muihin sopiviin nettisivuihin.
* Youtubessa on joitain ihan hyviä selityksiä tietorakenteiden toteutuksille. Näihin voisi laittaa linkkejä.
* Viikottaiset Zoom-luennot viikon aiheista voisi olla jees, tukisi oppimista. Vähemmän viikon tehtäviä tai sitten enemmän aikaa tehdä niitä. Varsinkin jos on toinen vaativa kurssi samaan aikaan, on tosi hankalaa saada tehtyä enemmän kuin 5 tehtävää viikossa, ei vain yksinkertaisesti ole aikaa, kun yhteen tehtävään voi mennä se pari päivääkin. Itsellä se jäi siihen 5 tehtävään per viikko, joka harmittaa. Arvosana 1 ei tunnu kuvaavan (yhtään) sitä työtä ja työnmäärää mitä teki kurssin ajan. Ja harmitti myös kun tajusin vasta myöhemmin, ettei saa enää pisteitä edellisten viikkojen tehtävistä jos ne tekee deadlinen jälkeen (koska mallivastaukset tulee esille, mutta ehkä ei tarvitsisi?), niitäkin olisi ehkä voinut ehtiä katsoa jälkikäteen ja olisi voinut saada lisää pisteitä ja nostattaa arvosanaa... + Ehkä tehtävänannoissa voisi olla vinkkejä tai linkki kurssin materiaaliin kohtaan, jossa käsitellään juuri siihen tehtävään kuuluvaa asiaa tms. (juurikin semmoinen: "Ennen kuin alat tekemään tehtävää, tsekkaa nämä: - - ", voisi olla tositositosi hyvä.)
* Ei ehdotuksia
* Henk.koht videoiden katselu ei ole mielekäs tapa oppia, joten kurssivideot jäävät lähes poikkeuksetta katsomatta
* Kurssin suorittaminen tehtäviä tekemällä on hyvä. Ehkä kieroksille voisi lisätä jonkun helpomman tehtävän, ja siten helpottaa läpipääsyä. Nyt viiden pisteen saavuttamien alkoi jollain kierroksilla jo vähän stressaamaan. Tosin kierrokset ovat menneet tähän asti läpi, joten "stressin" voi ottaa oppimiskokemuksena.
* More teaching support in english
* Kurssin työmäärä on periaatteessa selvillä, mutta sen aikatauluttaminen erityisesti töiden oheen aiheutti välillä haasteita. En kuitenkaan osaa äkkiseltään kertoa, kuinka tätä voisi kehittää.
* Olen uusija, joten olen ehkä vähän jäävi sanomaan, mutta tuntui jotenkin omituiselta, että meni niin vähällä materiaalin lukemisella.
* Enemmän esimerkkivideoita, ne olivat tosi hyviä ja informatiivisia!
* Kurssi on melko sopiva enkä muuttaisi sitä juurikaan.
* Olisi kiva, jos kaikkien viikkojen tehtäviä voisi suorittaa koko kurssin ajan niin, että hankaliin tehtäviin voisi vielä halutessaan palata myöhemmin. Nyt moni ratkaisu saattoi olla lähellä, mutta aika loppui ennen kuin ne sai hiottua valmiiksi. Kun mitään osapisteitäkään ei ollut tarjolla, tuntui kurjalta, että iso työ meni monta kertaa vähän "hukkaan", vaikka oppimista sekin tietysti on. Jossain kohtaa kurssia tuli myös sitten se kohta, kun huomasi harmikseen, että mahdollisuutta vaikka vitoseen ei enää ole. Niitä varten, jotka haluavat mieluummin vain nähdä mallivastaukset nopeasti, voisi olla vaikka nappula "En halua yrittää tätä tehtävää enää", jonka jälkeen saisi mallin näkyviin mutta omia suorituksia ei enää voisi lähettää. Osapisteet melkein oikeista ratkaisuista olisivat myös kivoja, mutta se voi tarkastuksen kannalta olla liian työlästä. Minua opetusvideot auttoivat paljon, niitä voisi olla enemmänkin tai sitten ihan luentoja.
* paljon lisää kuvia ja esimerkkejä ja liikkuvia interaktiivisia esimerkkejä. tietorakenteiden opetus erikseen paljon helpommalle kurssille. parempi kurssikirja (esim. algorithm design manual). tehtävät vastaamaan kurssilla opetettua. kurssimateriaali nyt aivan liian ohutta. tämä pitäisi kuitenkin olla tärkein kurssi tietojenkäsittelyn opiskelijalle ja tämän laitoksen pitäisi tarjota aiheesta suomessa korkeinta mahdollista opetusta. tähän kurssiin pitäisi panostaa paljon enemmän ja tehdä helpommin lähestyttäväksi ja suoritettavaksi myös kiinnostuneille muiden aineiden opiskelijoille.
* Yleistä tehtävien ohjeistusta voisi vielä laajentaa. Itselleni ei ollut esimerkiksi aina selvää, milloin ja mitä valmiita kirjastoja sai käyttää. 
Kun tehtäville oli määritelty tietty julkaisupäivämäärä, odotin tietenkin myös viikon materiaalien olevan saatavilla samaan aikaan. Välillä katsoin materiaalia vasta tehtävien tekemisen jälkeen. Voisiko nämä extramateriaalit/-videot julkaista siis samaan aikaan tehtävien kanssa? Ei olisi myöskään pahitteeksi, että tehtäviä voitaisiin julkaista aikaisemminkin kun joka viikolla on pakollista tietty määrä tehtäviä tehdä. 
* Vaikka kurssin idea on opettaa ongelmanratkaisua ja hyviä ohjelmointi tapoja ja algoritmeja, niin voisi kurssilla silti olla hieman enemmän tukimateriaalia kuin discord/pajat. Joskus toisessa tai kummassakaan ei välttämättä saa tarpeeksi tarvitsemaansa apua, jotta pääsisi kurssilla eteenpäin. Kurssin läpipääsyvaatimukset ovat myös todella tiukat sen haastavuuteen nähden.
* Joillain aiemmilla MOOC-kursseilla on ollut "krediittejä" joita ansaitsi esim. yhden kymmentä ratkaistua tehtävää ja joilla pystyi skippaamaan pari tehtävää tai hankkimaan vinkkejä, voisivat olla hyödyksi myös tässä (vinkki esim. antaa osittaisen pseudokoodin, miten toteuttaa algoritmi).
Paikoin tehtävät oli helppo toteuttaa myös muilla tavoin kuin oli selkeästi oli viikon aihe huomioon ottaen tarkoitettu, esim. hajautustaulutehtäviä ilman hajautustaulun käyttöä.
* En oikeastaan osaa sanoa sen trakempia kehitysideoita kurssille, kurssi on työläs, mutta tehtävät tukivat oppimista todella hyvin ja opettivat soveltamaan sen sijaan että oltaisiin itse vaan koodattu tiettyjä tietorakenteita.
* Kurssi kaipaa viikottaista, reaaliaikaista luento-opetusta. "Kurssi" on käyty lähinnä intialaisten it-henkilöiden Youtube-videoiden voimalla, koska opetusta ei ole ollut. Parista kurssin lyhyestä videosta on ollut hyötyä sekä kirjaa olen yrittänyt katsoa, mutta pseudokoodiakin on ajoittain vaikea tulkita. Discordista ei ole saanut juuri mitään irti, koska vastauksen laatu on, että pitää itsekseen miettiä, jotta asiat avautuvat. On vaikeaa itsekseen miettiä, jos ei ymmärrä edes tehtävänantoa, kuten hyvänä esimerkkinä toimii viikko 5:n tehtävä "lyhin puuttuva".
* Minun mielestäni kurssi toimi oikein hyvin kokonaisuudessaan. En keksi kehitettävää, sillä laskuharjoitusaikoja oli runsaasti, materiaali oli erinomainen ja vaikka tehtävät olivat todella vaikeita, eivät kuitenkaan ylitsepääsemättömiä.
* Kurssin viikottainen aikataulu oli selvä. Tehtävät olivat monipuolisia ja haastavia, ja ainakin itselläni tehtävät vaativat monipuolista pohdintaa sekä runsaasti luonnospaperia. Tehtävät ja materiaalit tukivat oppimistani. Jos jotain olisi tarvittu lisää, olisin kaivannut ns. rautalangasta väännettyjä käytännön esimerkkejä tai sanallista teoriaa esim. binääripuun rakentamiseen sekä aikavaatimuksista tietoa valmiiden funktioiden esim. sum ja sort osalta. Yleisesti rakenne oli selkeä ja tehtäviin sai riittävästi ohjausta. Erityisesti koin discordin helpoksi tavaksi kysyä vihjeitä ja keskustelu siellä oli rakentavaa.
* En keksi parannettavaa. Kurssi oli oikein hyvin toteutettu.
* Enemmän käytännön esimerkkejä esim. videoiden muodossa.
* Kurssilla voisi tehdä tehdä usemman tehtävän(samanlaisia tehtäviä mitä oli) joihin olisi mallivastaus ja video miksi mallivastauksen koodi tehdään miten se tehdään.(nämä voisi olla pakollisia tehtäviä tai lisätehtäviä, mutta ei vaikuta numeroon)Muutenkin enemmän esimerkkejä tai tuo lisätehtävät mallivastauksilla olisi hyvä. Oli tosi raskasta kylmiltään alkaa tekemään tehtäviä kun kirjan materiaali ei auttanut kuin pariin ensimmäiseen tehtävään. Muutenkin tuo discorgin chat oli huonosti toteutettu. Tuntui että siellä autettiin vai tiettyjä tyyppejä eikä minua oikeen kiinnostanut kysyä apua joten tein vain kurssin yksin. Kurssia ja sen toteutusta ei voinut kritisoida aina alettiin selittämään miten noin puolet saa 4 tai vitosen. kuitenkaan ei ajateltu että noin puolet saa hylätyn, 1, 2, joista noin puolet hylätyn. kurssin arvosana jakaumu tuntuu menevän niin että joko saat huonon numeron, hylätyn tai hyvän numeron. Kurssi palvelee niitä jotka osaavat jo ohjelmoida hyvin ja on tosi tuskallinen niille jotka ovat vasta tehny perusopinnot ja joille koodin tekeminen ei ole päivän selvää. Itse sain ohpe, ohjasta molemmista 5 ja silti tämä kurssi tuotti ongelmia. Kurssin vetäjien tulisi olla enemmän ymmärtäväisiä ja tukevia niitä opiskelijoita kohtaan jotka vielä opettelevat ymmärtämään koodia.
* Kurssi oli siinä mielessä raskas, että oman aikatauluni puitteissa en pystynyt keskittymään kurssiin niin paljon kuin olisin halunnut. Aiheet ja asiat olivat mielenkiintoisia ja materiaalit tukivat hyvin tehtävien tekemistä ja olisin halunnut joitakin asioita selvittää itselleni vielä perusteellisemmin. Itse ehdottaisin kehitysehdotuksena, että viikottaisten tehtävien deadlinen jälkeenkin olisi mahdollista palauttaa tehtäviä ja saada jonkinlaista korotusta arvosanaan (esim puolikkaan pisteen verran). Kurssin aikana ymmärrys aiheesta syveni ja olisi ollut ihan hauskaa ja luultavasti helppoa käydä ratkomassa alkupään tekemättömiä tehtäviä jos niillä olisi ollut lisäksi arvosanaa nostava vaikutus. Tehtävien malliratkaisut voisi sitten näyttää vasta kurssin lopuksi tai myös tietenkin siinä tapauksessa jos itse onnistuu palauttamaan tehtävän oikein. 
* Vaikeisiin tehtäviin olisi kiva löytää jotenkin vinkkejä ilman, että tarvitsee kysellä discordissa...
* Kurssin aikatauluttaminen olisi itselle helpompaa, jos kurssista olisi luentoja. Veikkaisin kurssin kuormittavuuden keventyvän, kun olisi kunnolliset luennot edes etäkatsottavissa ja/tai tallenteina.
* Luento-opetusta pelkän itsenäisen työn tueksi.
* Kenties enemmän ohjeviedoita. Niistä oli iso apu, mutta silti osa tehtävistä jäi ratkaisematta.
* Kurssi oli mielestäni kattava, mutta siinä voisi soveltavampien tehtävien lisäksi olla enemmän tehtäviä, jotka testaisivat perusasioita tietorakenteista.
* lisää materiaalia
* Joku perusintro programming brainteasereihin ja miten niitä lähdetään taklaamaan olisi hyödyllinen.
* Arvioin työmäärän turhan raskaaksi, koska olisin kaivannut ehdottomasti kurssille oppimista tukevia luentoja kun nyt tuntui, että suurimman osan asiasta sai selvitellä itse googlaamalla ja itse olisin oppinut huomattavasti paremmin tehostetummalla opetuksella. Nyt mielestäni tietoni ja osaamiseni jäivät todella vajavaisiksi ja pidän kurssia ja sen sisältöä kuitenkin todella tärkeänä.
* Enemmän käytännön esimerkkejä
* En osaa sanoa
* Toivoisin materiaalien tarjoavan enemmän tietoa, jota voisi hyödyntää tehtävien tekemisessä. Ongelmanratkaisukyky ei mielestäni kehity, ellei saa erilaisia välineitä, joilla ratkaista erilaisia ongelmia. Käytännön opetukset tehtävien ratkaisemiseksi ja kehittymiseksi olivat materiaalissa mielestäni hyvin rajalliset.
* vielä lisää esimerkkejä havainnolistamiseksi
* Esimerkiksi aikuisopintotuen hakemisen kannalta olisi eduksi, jos kurssille voisi ilmoittautua jo alussa (siinäkin tapauksessa, että pitäisi jotian maksaakin).
* Materiaalit olivat todella huonot eivätkä tukeneet oppimista ollenkaan. Pelkän 1 kirjan, jossa lähes vain teoriaa ja muutaman videon, jotka eivät suoranaisesti käsittele edes tehtäviä, avulla ei voi pärjätä. Etäkursseja on järjestetty hyvin (esim. OHPE, OHJA, TIKAPE), mutta tämä kurssi oli yksi farssi ja vaatii paremmat materiaalit tukemaan oppimista. Myöskin 5/8 tehtävää/viikko on aivan liian vaativa, koska tuollakin määrällä arvosana olisi 1, mikä on naurettavaa kun katsoo kuinka paljon jo tuohon 5 tehtävään on joutunut käyttämään aikaa. Vaatimuksen tulisi olla pikemminkin 3/8, että voi jatkaa kurssilla ja siitä arvosana 1 ja ylöspäin. Kurssilla ei myöskään saanut apua tätä varten olevilta ohjaajilta. Kysyin useasti apua kurssin Discordissa ja sain vastauksiksi vain ympäri pyöreätä p*askaa hyvien konkreettisten neuvojen sijasta. Tämäkin olisi melkein ok jos materiaalit olisivat sellaiset, että niiden avulla pärjäisi. En voi osallistua keväällä järjestettävään luentokurssiin, koska siinä on lähitentti, enkä voi töideni takia mennä tekemään kampukselle tätä tenttiä, joten etäkurssin materiaalien tulisi olla riittävät ja HYVÄT ja OPETTAVAISET. Työskentelen opiskelujen lisäksi (kuten moni muukin) ja minun oli tarkoitus suorittaa tämän kurssin ohella muitakin opintoja (kuten moni muukin), mutta tämä ei ollut mahdollista, koska kurssi vaati aivan liikaa, niin aikaa, energiaa kuin pelkästään tehtävien määrä ja deadlinejen armottomuuskin eivät ole tasapainossa sen kanssa, että kurssista saa 5 op. Olen suorittanut monen monta 5 op kurssia ja olen aina kyennyt niiden lisäksi käymään muita kursseja sekä töissä, joten tämä ei ole mikään selitys. Eikä kyse ole siitä, että minä en olisi uhrannut tälle kurssille tarpeeksi aikaa sillä tein lähes joka päivä tehtäviä monta tuntia. Sitten kun deadline alkoi lähestyä ja en päässyt enää mitenkään omin avuin eteenpäin pyysin apua Discordista sitä saamatta lähes joka kerta ollenkaan. Joko kysymyksiini ei vastattu tai sain vain aivan turhia vinkkejä, joista ei ollut mitään käytännön hyötyä. Kun erään viikon tehtäviä tein vielä sunnuntaina 23.30 aikaan pyysin apua kurssin ohjaajalta (taisi olla nimeltään Leo, jos oikein muistan) ja tällöin sain vihdoin ensimmäistä kertaa oikeasti apua. Valitettavasti tämän jälkeen hänen kommenttinsa oli hyvin asiaton, koska suositteli, että "aloittaisin jatkossa vähä aikaisemmin tehtävien tekemisen". Siis mitä? Miten voisin aloittaa aikaisemmin tehtävien tekemisen kun olen jo koko viikon joka päivä käyttänyt tunteja niiden parissa? Hänen kommenttinsa oli mielestäni hyvin törkeä, asiaton ja ajattelematon. Tämä kommentti oli yksi viimeisistä tikeistä siihen, että lopetin kurssin kesken. Olin jo yli puolen välin tehtävissä, mutta liian armoton deadline pakotti siihen, että en vain kerinnyt tehdä tarpeeksi tehtäviä ja putosin täten pari viikkoa ennen kurssin loppumista pois. Tämän ei myöskään pitäisi olla mahdollista. Kun olen viettänyt kymmeniä tunteja kurssin parissa pitäisi minun pystyä suorittamaan se loppuun ihan jo vain sen takia kuinka paljon aikaa, energiaa, verta ja kyyneleitä olen jo siihen vuodattanut. Jatkossa materiaalit täytyy päivittää sellaisiksi, että niiden avulla kurssin saa suoritettua. Ottakaa mallia aikaisempien kurssien etäkurssi-/MOOC-sivuista jos ette tiedä kuinka oikeasti opettavainen ja opiskelijaa auttava ja tukeva materiaali tulisi luoda. Kurssin esitietoina ovat myöskin ohjelmoinnin perus- ja jatkokurssit sekä perusmatematiikan kurssi ja näillä esitiedoilla ei kurssilla pärjää ja jälleen kerran tämän takia kurssi tarvitsee hyvän opetusmateriaalin. Otan tämän kurssin ensi syksynä sitten uudestaan ja toivon, että sitä on päivitetty parempaan suuntaan siten, että vaaditut esitiedot täyttävät opiskelijat pystyvät tämän kurssin suorittamaan. Vaikka kurssi on etäkurssi ei siinä voi olla aivan luokattoman huonoa opetusmateriaalia ja sen jälkeen vielä vaatia liikaa ja ihmetellä kun opiskelijat eivät vuosi toisen jälkeen saa kurssia suoritettua. 5 op kurssi ei voi vaatia näin paljon, mitä tämä kurssi vaatii: muita kursseja täytyy pystyä tehdä samaan aikaan, koska ilman tätä opiskelijat eivät pysy opintosuunnitelmissaan, opiskelijat ansaitsevat hyvän materiaalin jonka pohjalta voivat oppia kurssin sisällön yms. Otin tämän kurssin uskomattoman huonot materiaalit esille Discordissa ja sain tähän vastaukseksi, että "joidenkin mielestä tämä kurssi on liian helppo jopa". Niin voi olla, että näitä on, mutta kurssien tulisi lähteä siitä olettamuksesta, että opiskelijat handlaavat vaaditut esitiedot, ei muuta. Kurssimateriaalin täytyy olettaa, että kurssin sisältö on hyvinkin suurelle osalle aivan uutta asiaa ja siten tukea tätä oppimista, ei olettaa, että kaikki ovat vuosikymmeniä olleet jo alan töissä. Lähtökohtana täytyy olla se, että ne ns. heikoimmat ja aihepiiristä tietämättömimmät saavat sen tarvitsemansa tuean ja opetuksen ja materiaalin, että tämän kurssin voi suorittaa ja vielä sen jälkeen kokea, että ehkä sitä jopa tuli opittuakin jotain. Näitä "olipas liian helppoa" on varmasti se muutama aina, mutta lähtöoletuksena ei saa olla se, että kaikki opiskelijat ovat tämmöisiä. Tämä on tietojenkäsittelytiedettä ja on kyllä säälittävää ja pelottavaa jos tämän alan etäopintomateriaaleja ei osata tehdä sellaisiksi, että ne tukevat ei pelkästään kurssien läpipääsyä vaan oikeasti myös opiskelijoiden oppimista tasa-arvoisesti. 
* Aallon TiRa:ssa ohjelmat koostuvat usein isommista luokista, joihin implementoidaan metodeja tjms. logiikkaa. Tämä voisi olla hyvä vastine pelkästään sille, että tehdään pikkutehtäviä koko kurssin aikana.
* Enenmmän malliesimerkkejä tehtävissä, jotta niiden ymmärtäminen olisi helpompaa.
* Ei kehityskohteita.
* Lisätehtäviä kertaamista varten (esm. vapaaehtoisinakin ok)
* Enemmän etä ohjauksia ja henkilökuntaa jeesimään niihin
* Viikon 6 binäärihakupuu tehtävät olivat aluksi hämmentäviä, niistä oli vaikea ymmärtää mitä oikeastaan haluttiin tehdä. Kysymällä sai onneksi lisäselvitystä, mutta se osio kaipaisi ehkä hieman selkeyttämistä. Epäselvyys oli siis nimenomaan ohjelmointikielisessä toteutuksessa, itse binääripuu oli selitetty aivan riittävällä selkeydellä materiaalissa.
* Ohjelmointikokemukseni ennen kurssia on ainoastaan Ohjelmoinnin perusteet-kurssit (tai no siis, pääasiassa se ensimmäinen osa, kun oli tarkoitus tässä samalla myös 2 osaa tehdä, turha toivo, aika ei riittänyt :D), joten kurssi tuntui vaikealta. Mutta kuitenkin sain tehtyä tehtäviä erittäin hyvin, joten huolimatta surkeista pohjatiedoista kurssi on mahdollista suorittaa hyvin arvosanoin. Se vain vaatii aikaa ja intoa ratkoa tehtäviä :) Materiaaleja (erityisesti esimerkkejä) olisin kaivannut enemmän, mutta toki ymmärrän myös sen idean, mikä kurssilla on, eli oppiminen ja oivaltaminen itse :) Kurssi valmistaa myös erittäin hyvin työelämään, ei sielläkään suurempaa oppimateriaalia ole saatavilla ja googlea saa käyttää samalla tavalla.  Tykkäsin kurssin tehtävistä ja apua oli kuitenkin discortin puolella erittäin nopeasti saatavilla, jos oli omien ajatustensa kanssa jumissa, joten en kokenut kurssia kuitenkaan mahdottomaksi suorittaa. Aikaa käytin kuitenkin huomattavasti enemmän kuin muihin 5 opintopisteen kursseihin.
* Kurssin tehtävien tueksi kaipaisin asioita lisää selventäviä videoita, ts. ohjelmointiesimerkkejä tehtävien aiheesta. Videoiden ei tarvitsisi suoraan liittyä tehtäviin, mutta lisämateriaalille esimerkiksi rekursiosta tuntuisi olevan tarvetta. 
* Kahden ensimmäisen viikon deadline oli liian aikaisin, koska kun aloitusluento oli torstaina, sen jälkeen oli vain 6 arkipäivää aikaa tehdä kahden viikon tehtävät. Tästä syystä ylimääräisten (arvosanaa korottavien) tehtävien teolle ei jäänyt mielestäni tarpeeksi aikaa. Muutenkin hyvien arvosanojen saaminen tällä kurssilla vaatii erittäin paljon aikaa tehtävien tekemiseen, mikä muiden kurssien rinnalla on hyvin vaikeaa. Tässä tietenkin on yksilöllisiä eroja. Deadlinet ovat aika tiukkoja ja tulevaisuuteen toivoisin viimeiselle viikolle mahdollisuutta arvosanan korottamiseen jollakin tavalla, koska opiskelijoiden tilanteet ovat hyvin vaihtelevia ja mahdollisesti joka viikko ei ole kaikilla mahdollisuutta panostaa kurssiin yhtä paljon.   
* Ehkä jotkin tehtävänannot pystyisi kirjoittamaan helpommin ymmärrettävästi.
* Kurssimateriaali voisi olla laajempi ja enemmän esimerkkivideoita.
* Hyvä kurssi 
* Unitubesta löytyi viime vuosien materiaalia. Olisi hyvä jos ne olisi myös löytänyt tämän vuoden mooc sivulta sillä siellä oli paljon mielenkiintoisia videoita joita moni ei varmaan löytänyt. 
* Joitain turhautumisen hetkiä tuli koettua, kun tuli käytettyä lähes koko päivä ongelman ratkaisemiseksi tuloksetta. Toisaalta nämä tehtävät olivat kurssin vaikeimpia tehtäviä ja niiden on varmaan tarkoituskin olla haastavia.
* Muutama videoesimerkki lisää
* Mielestäni olisi hyvä, jos tehtävänannon ohessa voisi testata oikein toimivaa koodia omilla syötteillä. Algoritmi, jolla vastaus lasketaan tulisi toki olla piilotettu. Voisi helpottaa tehtävänannon hahmottamista ja bugien löytämistä, kun haettua ratkaisua saisi testailla useammilla syötteillä. Oikeita vastauksia voisi sitten verrata omaan koodin antamiin tuloksiin.
* Rekursiosta olisi voinut olla vielä lisää videomateriaalia, koska kyseinen viikko oli selvästi (ainakin itselleni) vaikein.
* Viikko 4 - tehtävä 4 kuvausta voisi pyrkiä kehittämään. Muistaakseni koin tehtävänannon antavan turhan vapaan määrittelyn halutun järjestämisalgoritmin toiminnalle ja itselläni kesti turhauttavan kauan yrittäessäni sitä ymmärtää. 
* Mielestäni kurssi oli hyvin järjestetty ja harjoitusten taso oli hyvä. Ainoa ongelma on jokaisen viikon viimeiset harjoitukset - olisi kiva saada lisää vinkkejä näihin ... Muuten pidin todella siitä, että opettajat olivat aina valmiina auttamaan :)
* Tehtävänannoissa voisi olla vinkkejä
* ehkä lisäisin rekursiosta materiaali tai jotain, ymmärrän tämän vaikeuden mutta siinä jäin vielä kaipaamaan jtain mitä ehkä olisi voinut olla.
* Viikkojen työmääriä voisi yrittää tasapainottaa aiheen/tehtävien vaativuuden perusteella.
* Hieman lisää aikaa tehtävien tekoon olisi voinut olla, mutta ongelmia sen suhteen ei juurikaan tullut.
* Aavistuksen verran voisi olla enemmän apumateriaaleja tai jopa muutama luento. Pohjavaatimuksiin nähden ainakin viikolla 6 tuntui siltä, että heitettiin vähän turhan syvään altaaseen ilman kellukkeita.

### Muita huomioita

* Erinomainen kurssi! Tehtävät olivat sopivan haastavia
* Tira-kirja on todella hyvä.
* Discord-ryhmä oli erinomainen! Kiitos kurssista :) 
* Kurssi on toteutustavaltaan mukava avoimen opiskelijalle.
* Hyvä ja varmasti tarpeellinen kurssi. Etäopetus on hyvin suunniteltu, discord kanavalta saa nopeasti ja hyvin apua opettajilta. Todennäköisesti kurssin asiat helpompia ymmärtää lähiopetuksena mutta hienoa, että etäopetus on mahdollinen. Kiitos tiimille! 
* Kiitos kurssista, läpi meni kuitenkin lol.
Että kurssi voidaan suorittaa täysin etänä on kuitenkin mahtavaa! Kiitos! Se helpottaa oikeasti elämää. Toivottavasti mahdollisuus suorittaa kursseja etänä sälyykin tulevaisuudessa, anaikin sellaisissa jossa on vain yksilönsuorituksia.
* Leikkuri on ehkä turhan rankka.
* Oli hienoa, että kurssilla oli ruudunlukijaa käyttävä opiskelija.  Varmaan ensi kerralla: - lisäätte videoilla käytetyn koodin erikseen ladattavaksi, koska kaikki eivät sitä saavuta katsomalla, koska eivät näe - harjoittelette kuvaustulkkausta, kuvaatte vielä hieman huolellisemmin sen, mitä teette, myös mitä kirjoitatte ruudulle ja miksi, - sekä lisäätte tekstitykset - koska kaikki eivät kuule - tai suomi ei ole ensimmäinen kieli, ja tekstitys voi auttaa kummasti - muutakin on, mutta tuossa on jo mukavasti aluksi:) Kiitos vaivannäöstä, tuki Discordissa on myös mahtava juttu. Saatan palata kurssille uudestaan myöhemmin, kun terveys- ja työtilanne sen paremmin sallivat. Nyt pystyin vain minimipanokseen, mutta sekin on hyvä juttu.
* Hienoa, että tarjotaan tällainen mahdollisuus opiskella ohjelmointia.
* Kurssi oli minusta hyvin mukava ja tehtävät kiinnostavia. :)
* Uusien tekniikoiden oppiminen oli innostavaa ja koko kurssi hyvää aivojumppaa. Materiaali oli selkeä ja videot tosi hyödyllisiä. Tehtävien palautus sujui vaivattomasti.
* Kurssi oli erittäin työläs -- lopetin erään toisen kurssin, jotta pystyisin keskittymään tähän kurssiin kunnolla. Samalla kurssi oli kuitenkin todella antoisa, koska tehtävät muodostuivat haasteiksi, joiden kanssa oli mukava painia. Toisaalta joidenkin tehtävien kanssa tuli tehtyä aivan valtavasti töitä ja arvioinnin epäkohta onkin selvästi, että kaikki tämä työ on vaarassa mennä hukkaan, jos algoritmia ei saakaan onnistumaan. Valtavasti tarkoittaa tässä lisäksi todella valtavasti, sillä mielestäni en ole millekään 5 op:n kurssille koskaan yliopistolla tehnyt näin paljon töitä. Tämä on toinen tutkintoni tässä yliopistossa. Totta kai työn määrää voi itse jossain määrin säädellä ja tässä valitsin itse tehdä kovasti töitä, enkä useinkaan mennyt helpoimman kautta.
Keskeinen ongelma kurssin sisällössä ja materiaaleissa mielestäni liittyy siihen, että vaikeus tehtävien ratkaisemisessa oli usein muualla, kuin niissä algoritmien suunnittelun periaatteissa, joita oppimateriaalissa käsiteltiin. Toisin sanottuna oppimateriaali (joka sinänsä oli hyvin kirjoitettu) ei useinkaan auttanut ongelmien ratkaisemisessa. Tämä tekee myös kurssin suoritusten arvioinnista vaikeaa. Tuntuu epäoikeudenmukaiselta, että materiaalin hyvä opiskelu ei johda välttämättä hyvään tulokseen kurssilla. Tämä voi johtaa myös epäilyksiin omasta älykkyydestä ja lahjakkuudesta. Kuitenkin hyvä periaate kasvatuksessa on ajatella että opiskellaan taitoja ja että taidot ovat asioita, joita voi oppia ja opettaa. Siksi oppimateriaalin toivoisi tarjoavan enemmän tukea myös tehtävien ratkaisemiseen tarvittavissa asioissa.
En sinänsä halua antaa kurssille kovin huonoa arvosanaa, koska koin sen todella opettavaisena ja antoisana. Vaikeat ongelmat pakottivat kehittämään ohjelmointiin liittyviä taitoja laajalla alueella. Välillä kuitenkin tuntui, että olisi heitetty altaaseen, joka on täynnä rubikinkuutioita, vanginlukkoja, yms. pulmatehtäviä ja annettu tehtäväksi selvitä hengissä. Eihän lapsiakaan kuitenkaan enää opeteta uimaan heittämällä järveen ja katsomalla että selviääkö. Tällainen kurssi voi olla myös lannistava kokemus. Hyvä juttu kuitenkin oli, että Discordissa päivystettiin aktiivisesti ja sieltä sai apua.
* Tehtävät olivat aika haastavia paikoin. Toki aikani ei riittänyt lähellekään kaikkien yrittämiseenkään. Meinasin taas kompastua heti toisella viikolla, kun en millään saanut kiinni siitä miten se viides tehtävä tulisi ratkaista. Jokatapauksessa hyvä kurssi, hyvä materiaali ja helppo osallistua. Aikataulutus oli sopiva.
* Erinomainen kurssi jonka suorittaminen on ollut erittäin mieluisaa itselleni. 
* Kurssin tehtävien koodaaminen oli enimmäkseen nautinnollista muutamia tehtäviä lukuunottamatta, joissa ehkä esitietovaatimukset eivät kohdanneet kohdallani. Työelämässä 15 vuotta koodattuani tämä oli kivalla tavalla virkistävää, hieman samaan tapaan kuin hyvien työpaikkojen työnhaun yhteydessä ilmoitetut tehtävät. Käytännössä tämmöisiä algoritmisia ongelmia saa pohtia työelämässä tosi pienen osan ajasta.
* Kurssi on kehittynyt vuosien aikana ehdottomasti inhimillisempään suuntaan, kun laskareista ja tenteistä on luovuttu. Myös tiivistetty suomenkielinen materiaali on loistava vs. aiempi 1300s järkäle :D. Lisämateriaalin videot ym. ovat myös hyödyllisiä! Antin kurssin aloitus oli ehdottomasti paras ja selkein mitä olen nähnyt, ja tiraa on tullut jokunen kerta kokeiltua mutta aina tiputtu liian työläänä kärryiltä. 5/5
* Hauska ja opettavainen kurssi. Kiitos!
* Kurssin suoritusmuoto voitaisiin mielestäni muuttaa sellaiseksi, jossa kaikkien tehtävien palautuspäivä olisi sama. 
* Onneksi oli discord-kanava, josta löytyi paljon apua ja henki oli hyvä, myös kritiikit ja suoranaiset avautumiset taidettiin ottaa vastaan varsin hyvin. Työssäkäyvänä avoimen opiskelijana olisi toki kiva, jos viikonloppuiltoina olisi enemmän apua nopeammin, mutta taitaa olla vapaaehtoistoimintaa, joten ymmärrettävää että näin ei aina ole.
* Erinomaista vääntöä oman osaamisen kanssa. Mukavan haastavia tehtäviä.
* huom. panostakaa tähän kurssiin ja hommatkaa joku pedagogiikan ammattilainen tms. auttamaan tekemään tästä helpommin lähestyttävä.
* Kaikin puolin mainio kurssi, joka sopii hyvin myös itseopiskeluun. Kurssilla tarjottiin hyvät opiskelumateriaalit ja tehtäviin sai myös vinkkejä discordista.  Aikataulut tehtävien palautuksissa tuntuivat välillä hieman kuumottavilta.  Tehtävät olivat haastavia ja niissä riitti paljon mietittävää. Kaikkia niistä en osannut ratkaista, mutta ei kai niin tarvitsekkaan.  Kiitokset!
* Kiva, että kurssin suorittamiselle on kaksi erilaista vaihtoehtoa. En osaa sanoa kumpi on parempi, mutta arvostan valinnanvapautta. 
* Kurssi oli mielenkiintoinen, odotan innolla kakkososaa.
Kurssin arvostelu oli selkeä. Oli helppo laskea omat pisteet ja katsoa mihin arvosanaan se riittää. Tämä helpotti työtaakan jakamista muiden kurssien kesken. (Toivoisin tätä lisää myös muille kursseille)
Assarit olivat erittäin aktiivisia, kiitokset heille. Discordista saadut vinkit olivat erittäin hyödyllisiä tehtävien ratkaisemisessa, varsinkin vaikeampien tehtävien kohdalla. Tämä helpotti myös asioiden oppimista.
* Antti Laaksonen on erittäin hyvä luennoija. Ilman hänen videoitaan ja apuaan, kurssin suoritus olisi varmaan mahdotonta. Antti on aina auttamassa, myös viikonloppuisin. Kurssi on saatu toimimaan erittäin hyvin verkkokurssina. Se on aina hyvä, että kurssin voi tehdä täysin etänä ja omalla ajallaan.
* Erittäin mielenkiintoinen kurssi ja kurssin Discord-kanava toimi apuna hyvin. Mukavaa, että ohjelmointikielen sai valita eikä tarvinnut keskittyä uuden kielen opetteluun. Koen, että opin tällä kurssilla paljon ja odotan mielenkiinnolla jatko-osaa.
* Kurssi oli hyvin opettavainen
* Tehtävät ovat laadukkaita ja innostavia, niille arvosana 5. Opetusvideot ovat myös hyviä, mutta kurssimonisteen esitykset suppeita ja käytännön esimerkit puuttuvat. Tehtävien tekeminen on ihan hauskaa, mutta tässä muodossaan kurssilla ei oikein opi mitään, se vain mittaa aihepiirin valmista osaamista.
* Sivuaineopiskelijalle aikarajat palautukselle ovat mielestäni turhan tiukat. Tarkoitan, että pääainekurssien tehtävät voivat viedä paljon aikaa ja tällöin tiran tehtävät jäävät tekemättä ajanpuutteen takia. Kannattaako sitten edes tehdä kurssia, johon menee kuitenkin aikaa ja saa hädin tuskin arvosanan 1.
* Tehtävät olivat suorastaan koukuttavia, ja tulivat jopa uniin. Tykkäsin.
* Kurssin materiaalit täytyy päivittää sellaisiksi, että niiden tuella kurssin voi suorittaa. Ohjaajien antama apu täytyy olla myöskin oikeasti sellaista, että se auttaa tehtävien teossa. Ohjaajien käytöstä täytyy myöskin ohjeistaa, että kuinka autettavia kohdellaan. Kurssi ei ole tasa-arvoinen, koska se ei oikeasti vaadi vain edeltävien kurssien käymistä vaan aivan paljon muuta ja liikaa ja tämä on selkeästi aivan perusolettamus, vaikka kurssia edeltäen täytyy suorittaa vain matematiikan kurssi sekä ohjelmointikurssit. Mikäli kurssi ei ala ottamaan huomioon niitä opiskelijoita, joiden mielestä kurssin asiat eivät ole itsestään selviä vaan ovat kurssilla nimenomaan opiskelemassa näitä asioita minun täytyy ehkä ottaa yhteyttä jonnekin tahoon, että kurssi on hyvin epätasa-arvoinen ja yksinkertaisesti huonosti järjestetty eikä täytä hyvän opetuksen kriteereitä.
* apua ja vinkkiä on ollut discordissa kiitettävästi, vaadittu tietäminen ei vastaa ohjelmoinnin perus- ja jatkokurssien perustaa
* Kurssi on äärimmäisen hyödyllinen ja opettaa ohjelmoinnista enemmän kuin ohpe ja ohja. Se on myös tosi työläs kurssi, joka tarjoaa onnistumisen elämyksiä kun koodi toimii - ja palauttaa maan pinnalle, kun katsoo malliratkaisua. Viikottaiset videot ovat ihan loistavia, mutta 1-2 lisävideota per viikko olisi hyvä lisä, koska nykyinen määrä ohjaa nopeasti googlaamaan lisätietoja ja joskus haku tuottaa enemmän vastauksia kuin on tarve. Sitten harmittaa kun vahingossa spoilaa itselleen.
* Kurssi oli mielestäni kiva ja nautin tehtävien teosta. Ne olivat kiinnostavia
* Erityistä plussaa tehtävien mielenkiintoisuudesta ja kekseliäisyydestä.
* Discordissa erinomainen tuki ja henki!
* Kokonaisuudessaan kiinnostava, haastava ja palkitseva kurssi.
* Tuntui suht kiireiseltä aikataululta.
* Tykkäsin kurssista. :-) Älkää välittako oppilaista jotka valittavat että kurssi on liian raskas -- kaiken ei pidäkään olla helppoa.
* Jotkin tehtävänannot olivat aika niukkasanaisia ja sellaisia, että oli vaikea hahmottaa, mitä tarkoitetaan. Viikon 5 tehtävän Lyhin puuttuva tehtävänantoa en ymmärtänyt lainkaan.
* Kurssin toteutus on toimiva - ei vaadi luennoilla tiettyyn aikaan istumista, ei tenttiä, tavoitteet/arvosanarajat ovat selkeät, Discordin/algopajan kautta saa apua tarvittaessa, ohjelmointi- ja ongelmanratkaisu taidot kehittyvät. Minulla ei ollut muuta ohjelmointikokemusta ohpe:n ja ohja:n lisäksi ja ajattelin, että koska ne ovat ennakkovaatimukset, niin niiden avulla sekä tekemällä töitä saavuttaisin edes kohtalaisen (3 tai parempi) arvosanan kurssista. Jouduin laskemaan rimaa aika reilusti. 
Vaikka tukimateriaalia (kirja, videot, algopaja + melkein ympärivuorokautinen Discord-helpline :-) ) on, niin mielestäni ohjelmointikokemusta pitää olla huomattavasti enemmän, että kurssilla menestyy. Lisäksi algoritmista ongelmanratkaisua ei varsinaisesti opeteta vaan opiskelija opiskelee sen itse. Kaikilla ei ole AnteroVipunen-taustaa - minua olisi auttanut alkuun jos olisi käyty läpi esimerkkejä tyypillisistä ohjelmoinnin aivopähkinöidenlajeista ja miten niitä kannattaa lähestyä ohjelmoidessa. 
Viiden tehtävän minimi per viikko on selkeä, mutta itse olin viimeisellä viikolla pitkään tilanteessa, jossa pelkäsin että reputan kurssin, vaikka minulla oli kokonaispisteitä jo reilusti yli 35 minimirajan, mutta viimeiseltä viikolta en meinannut saada viidettä tehtävää millään läpi. Tässä voisi olla jotain armeliaisuutta jatkossa. Ja vaikka tässä toteutuksessa ei ole tenttiä, niin ei se tee tämän kurssin suorittamisesta helppoa - paineet ovat tässä erilaiset, 5 tehtävää/vko tai ulos, ja ratkaisemattomat ohjelmointiongelmat tulevat uniin ja rasittaa mieltä. Omat taidot ovat kuitenkin kehittyneet kurssilla huomattavasti.
* Ohjaajat olivat erittäin kiitettävästi paikalla Discordissa auttamassa. Lisäksi Algoritmipaja ja Zoom-sessiot olivat erittäin hyödyllisiä. 
* Pidin kurssin käytännönläheisestä ja ongelmanratkaisukeskeisestä toteutuksesta.
* 4 koska otona tämä on melkoisen tiivis paketti. Kiitos aktiivisesta ja sopivalla tasolla paljastavasta osallistumisesta Discord-keskusteluun.
* Tällä kurssilla on kaikki turha karsittu minimiiin ja keskitytään pelkkään asiaan. Pidän lähestymistavasta erittäin paljon. 
* Käyn kurssia omaksi huvikseni, hiukan on epäselvää onko kurssi maksullinen vai ei. Vielä ei ole laskua näkynyt, eikä kyllä ilmoittautumisen jälkeistä sähköpostiakaan. Syötin kurssin järjestelmään opiskelijanumeron jonkun aiemman kurssin sähköpostista.
* Lisätkää kurssi materiaalia ja esimerkkejä!
* Kaikin puolin hyvin järjestetty kurssi. Tehtäviä oli mukava ratkoa, ja niiden vaikeustaso oli kokonaisuudessaan sopiva.  Rekursio on ollut minulle aina hankala ymmärtää, mutta viikon 6 tehtävät pakottivat opiskelemaan kunnolla rekursion toiminnan, ja koin oppineeni sen käytöstä huomattavasti usean toistoin kautta.
